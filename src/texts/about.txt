Jag är legitimerad psykolog och legitimerad psykoterapeut men också specialist i
psykologisk behandling/ psykoterapi. Det innebär att jag förutom den femåriga
universitetsutbildningen till psykolog har gått en treårig psykoterapeututbildning/
treårig specialistutbildning. Jag är även utbildad handledare och lärare i psykoterapi
och certifierad schematerapeut och handledare i schematerapi.
Jag har arbetat som psykolog i snart 30 år. Senaste 15 åren har jag arbetat med
utbildning och handledning, parallellt med klientarbete. De senaste 11 åren på
Karolinska Institutet, där jag varit kursansvarig på det 3 åriga
psykoterapeutprogrammet och även utvecklat en kurs i Compassionfokuserad terapi
tillsammans med Paul Gilbert. Jag har lång erfarenhet av compassionfokuserad
terapi, schematerapi och KBT. Terapiformer som är hjälpsamma för en mängd
tillstånd, som ångest-oro, nedstämdhet, utmattning-och stresstillstånd, kriser,
relationsproblem och känslomässiga svårigheter. Jag är en van handledare och
handleder såväl legitimerade psykologer, psykoterapeuter, som andra yrkesgrupper,
både i klientnära arbete och i form av utbildning. Tidigare har jag varit verksam inom
vuxenpsykiatrisk verksamhet men även arbetat många år med utveckling av
gruppbehandling, mindfulness och utbildning inom vården.
Jag är medlem i Sveriges Psykologförbund och Psykologföretagarna. Det innebär att
jag har de försäkringar som krävs samt följer förbundets etiska riktlinjer. Jag är även
medlem i intresseföreningarna Svenska föreningen för KBT (sfKBT), Svenska
föreningen för compassionfokuserad terapi, Compassionate Mind UK, ISST-
International association for schematherapy,